<!--
  Roman de Renart
  Le songe de Renart - Épisode en cours de traduction

  Generated 2014-03-09T15:33:25+00:00

  @copyright 2014 Michel Corne
  @license   http://www.opensource.org/licenses/gpl-3.0.html GNU GPL v3
-->
<div class="rdr-translation-in-progress">

  <input id="rdr-translation-in-progress-date" type="hidden" value="dimanche 9 mars 2014"/>

  Vous êtes cordialement invité à réviser, corriger ou augmenter la traduction de cet épisode.
  Veuillez pour cela enregistrer un commentaire en bas de page.
  <br /><br />
  Voici quelques règles de traduction simples à respecter&nbsp;:
  <br />— le texte doit être traduit avec le souci de rester fidèle au texte original, tout en restant facile et plaisant à lire
  <br />— l'ancien français utilise les temps présent et passé assez librement, le présent est choisi pour la traduction
  <br />— l'alternance brusque de tutoiement et de vouvoiement n'est pas rare, seul le vouvoiement est retenu.
  <br /><br />
  Les liens suivants pourront vous être utiles&nbsp;:
  <br /><a target="_blank" href="http://micmap.org/dicfro/">Dictionnaire d'ancien français (DicFro)</a>
  <br /><a target="_blank" href="http://fr.wikisource.org/wiki/Grammaire_%C3%A9l%C3%A9mentaire_de_l%E2%80%99ancien_fran%C3%A7ais">Grammaire d’ancien français</a>

</div>
<div class="rdr-content">
  <table>

    <tr class="rdr-top">
      <td class="rdr-left"><div class="rdr-previous"><a href="http://roman-de-renart.blogspot.com/2014/03/les-remords-dysengrin.html" title="Le songe de Renart - Les remords d'Ysengrin">Épisode précédent</a></div></td>
      <td></td>
      <td class="rdr-right"><div class="rdr-next"><a >Épisode suivant</a></div></td>
    </tr>

    <tr class="rdr-first">
      <td class="rdr-left">
        <a href="https://picasaweb.google.com/lh/photo/ei2R58YpwqJaUOQJc4RbTNMTjNZETYmyPJy0liipFm0?feat=directlink"><img src="https://lh3.googleusercontent.com/-2k2gqmMVAro/SoUkxGZ5YOI/AAAAAAAABgM/gWBO4GYkYxg/s288/99a-construction.jpg" /></a>
        <br /><br /><br />
      </td>

      <td></td>

      <td class="rdr-right notranslate">
        <img src="http://lh6.ggpht.com/_N-YOXCVv408/Sk9WYOO6EjI/AAAAAAAAA8g/dvZclWbehzA/s800/R.gif" />
        <br /><br /><br />enart saut sus si vistement
      </td>
    </tr>

    <tr class="rdr-middle">
      <td class="rdr-left"><br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
</td>
      <td class="rdr-number"><br />
<br />
11636<br />
<br />
<br />
<br />
11640<br />
<br />
<br />
<br />
11644<br />
<br />
<br />
<br />
11648<br />
<br />
<br />
<br />
11652<br />
<br />
<br />
<br />
11656<br />
<br />
<br />
<br />
11660<br />
<br />
<br />
<br />
11664<br />
<br />
<br />
<br />
11668<br />
<br />
<br />
<br />
11672<br />
<br />
<br />
<br />
11676<br />
<br />
<br />
<br />
11680<br />
<br />
<br />
<br />
11684<br />
<br />
<br />
<br />
11688<br />
<br />
<br />
<br />
11692<br />
<br />
<br />
<br />
11696<br />
<br />
<br />
<br />
11700<br />
<br />
<br />
<br />
11704<br />
<br />
<br />
<br />
11708<br />
<br />
<br />
<br />
11712<br />
<br />
<br />
<br />
11716<br />
<br />
<br />
<br />
11720<br />
<br />
<br />
<br />
11724<br />
<br />
<br />
<br />
11728<br />
<br />
<br />
<br />
11732<br />
<br />
<br />
<br />
11736<br />
<br />
<br />
<br />
11740<br />
<br />
</td>
      <td class="rdr-right notranslate">Con s'il n'eüst mal ne torment.<br />
Par devant li vilain s'est trez,<br />
Autressi con s'il fust contrez,<br />
Par devant li grant aleüre,<br />
Tant qu'il vint a la devanture,<br />
Son chief covert d'un mantelet.<br />
Quant il fu devant, jus se met,<br />
Enz el mileu d'une chariere.<br />
Li vilain fist mout lede chierre,<br />
Quant il a veü le gorpil.<br />
Or est son bacon en peril,<br />
Dont Renart estoit forment liez.<br />
Selonc la voie s'est couchiez ;<br />
Et li vilain mout s'esjoïst,<br />
Sa maçue a une main prist,<br />
Quant vit que traïnoir ses rains ;<br />
Qar bien le cuida prandre as mains.<br />
Mes Renart fist .I. petit saut ;<br />
Dist li vilains : « Riens ne te vaut. »<br />
Il lesse corre sa maçue,<br />
A Renart roidement la rue ;<br />
Sus la croupe li fist .I. treu,<br />
Puis si le sieut de preu en preu.<br />
Dist li vilain : « Par saint Marcel,<br />
Ta pel ert mise en mon mantel. »<br />
Mes mout a entre dire et fere,<br />
Qar Renart li fera contrere.<br />
Tout jors enforce s'anbleüre<br />
Et cil engraingne s'aleüre.<br />
Li vilain sueffre mout grant painne,<br />
Ne puet aler, faut li l'alainne ;<br />
Adonc se prent a porpenser<br />
Qu'il ne porra avant aler<br />
Ne que ja mes ne le prendra<br />
Tant con le bacon portera ;<br />
A la terre l'a jus geté<br />
Et Ysengrin l'a regardé<br />
Qui pres d'ilec le porsivoit<br />
Por veoir que Renart feroit,<br />
Renart s'en fuit touz les galoz<br />
Et Ysengrin sieut les esclos ;<br />
Con cil qui n'a cure d'enchauz,<br />
Au bacon est venuz les sauz,<br />
Sel jete sor son chaaingnon,<br />
Fuit s'en atot en .I. buisson.<br />
Li vilain pense en son corage,<br />
S'il prenoit le gorpill sauvage,<br />
Que de la pel acuiteroit<br />
Grant part del bacon qu'il portoit<br />
Et si i prendroit bon colier<br />
Por son mantel fere acesmer,<br />
Mes mout remest de ce qu'il dist.<br />
Li vilain sa maçue prist,<br />
Puis s'en aloit aprés Renart,<br />
Qui s'en aloit de l'autre part.<br />
Quant li vilain voit, si fu liez<br />
Qui ja s'estoit tant aprouchiez<br />
Qu'il se cuida lessier chaïr<br />
Sus Renart que il vit fouir ;<br />
Tot vif le cuidoit as mains prandre.<br />
Qui donc veïst Renart destendre<br />
Conme quarrel ist d'arbaleste,<br />
Et cil toz esbahiz s'areste.<br />
Quant il vit qu'il nel consievra,<br />
Au deable le conmanda,<br />
Ariere vet, s'en volt porter<br />
Son bacon, mes nel pot trover.<br />
Or n'a l'escus ne la maaille,<br />
Mes Renart n'Isengrin n'en chaille.<br />
Quant vit c'ot perdu son bacon,<br />
Onques tel duel ne fist nus hon.<br />
Renart n'ot cure del vilain,<br />
Lesse le corre par le plain.<br />
Renart va tant de ça en la,<br />
Qu'Isengrin el buisson trouva.<br />
Quant il fu venuz au buisson,<br />
Si cuida partir au bacon.<br />
Mes Ysengrin l'avoit mengié,<br />
Si en estoit mout plus haitié ;<br />
Et Ysengrin qui prent et part<br />
Li avoit otroie la hart ;<br />
Et le bacon avoit repus<br />
De l'erbe et de rainsiaus foilluz.<br />
« Sire Ysengrin, ce dit Renart,<br />
Donez moi del bacon ma part.<br />
— Renart, fait il, car vos taisiez ;<br />
Encore soiez vos touz liez<br />
Se je vos claim quite a itant,<br />
Alez vos ent, je vos conmant,<br />
Que n'i averoiz nule part,<br />
Ne mes tant solement la hart. »<br />
Renart ne volt bataille fere,<br />
Ançois li conmance a retrere :<br />
« La hart ait qui l'a deservie,<br />
Qar je ne l'ai deservi mie.<br />
Par Dieu le filz sainte Marie,<br />
Mauvese est vostre compaingnie ;<br />
Ne puis ci longuement durer,<br />
Vostre congié voil demander.<br />
Onques ne finai de pechier ;<br />
Biax ondes douz, je vos requier<br />
Congié ; Saint Jaque voil requerre :<br />
Pelerin serai par la terre. »<br />
Dist Ysengrin : « Et je l'otroi. »<br />
Renart fu mout en grant esfroi,<br />
.XV. jors va a grant baudor,<br />
Onques Renart ne fist sejor ;<br />
Si a Ysengrin conmandez<br />
Aus vis deables, as maufez.</td>
    </tr>

    <tr class="rdr-last">
      <td class="rdr-left">Le songe de Renart où Ysengrin le battit</td>
      <td></td>
      <td class="rdr-right notranslate">C'est le songe Renart si conme Ysangrin le bati (22)</td>
    </tr>

    <tr class="rdr-bottom">
      <td class="rdr-left"><div class="rdr-previous"><a href="http://roman-de-renart.blogspot.com/2014/03/les-remords-dysengrin.html" title="Le songe de Renart - Les remords d'Ysengrin">Épisode précédent</a></div></td>
      <td></td>
      <td class="rdr-right"><div class="rdr-next"><a >Épisode suivant</a></div></td>
    </tr>

  </table>
</div>

