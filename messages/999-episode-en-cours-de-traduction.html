<!--
  Roman de Renart
  La confession de Renart - Épisode en cours de traduction

  Generated 2014-07-07T20:11:26+00:00

  @copyright 2014 Michel Corne
  @license   http://www.opensource.org/licenses/gpl-3.0.html GNU GPL v3
-->
<div class="rdr-translation-in-progress">

  <input id="rdr-translation-in-progress-date" type="hidden" value="lundi 7 juillet 2014"/>

  Vous êtes cordialement invité à réviser, corriger ou augmenter la traduction de cet épisode.
  Veuillez pour cela enregistrer un commentaire en bas de page.
  <br /><br />
  Voici quelques règles de traduction simples à respecter&nbsp;:
  <br />— le texte doit être traduit avec le souci de rester fidèle au texte original, tout en restant facile et plaisant à lire
  <br />— l'ancien français utilise les temps présent et passé assez librement, le présent est choisi pour la traduction
  <br />— l'alternance brusque de tutoiement et de vouvoiement n'est pas rare, seul le vouvoiement est retenu.
  <br /><br />
  Les liens suivants pourront vous être utiles&nbsp;:
  <br /><a target="_blank" href="http://micmap.org/dicfro/">Dictionnaire d'ancien français (DicFro)</a>
  <br /><a target="_blank" href="http://fr.wikisource.org/wiki/Grammaire_%C3%A9l%C3%A9mentaire_de_l%E2%80%99ancien_fran%C3%A7ais">Grammaire d’ancien français</a>

</div>
<div class="rdr-content">
  <table>

    <tr class="rdr-top">
      <td class="rdr-left"><div class="rdr-previous"><a href="http://roman-de-renart.blogspot.com/2014/07/la-priere-du-soir.html" title="La confession de Renart - La prière du soir">Épisode précédent</a></div></td>
      <td></td>
      <td class="rdr-right"><div class="rdr-next"><a >Épisode suivant</a></div></td>
    </tr>

    <tr class="rdr-first">
      <td class="rdr-left">
        <a href="https://picasaweb.google.com/lh/photo/ei2R58YpwqJaUOQJc4RbTNMTjNZETYmyPJy0liipFm0?feat=directlink"><img src="https://lh3.googleusercontent.com/-2k2gqmMVAro/SoUkxGZ5YOI/AAAAAAAABgM/gWBO4GYkYxg/s288/99a-construction.jpg" /></a>
        <br /><br /><br />
      </td>

      <td></td>

      <td class="rdr-right notranslate">
        <img src="http://lh3.ggpht.com/_N-YOXCVv408/Sk9WBhp9lRI/AAAAAAAAA7c/OQPQo-kwiM4/s800/A.gif" />
        <br /><br /><br /> tant a son sarmon feni :
      </td>
    </tr>

    <tr class="rdr-middle">
      <td class="rdr-left"><br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
</td>
      <td class="rdr-number"><br />
<br />
12900<br />
<br />
<br />
<br />
12904<br />
<br />
<br />
<br />
12908<br />
<br />
<br />
<br />
12912<br />
<br />
<br />
<br />
12916<br />
<br />
<br />
<br />
12920<br />
<br />
<br />
<br />
12924<br />
<br />
<br />
<br />
12928<br />
<br />
<br />
<br />
12932<br />
<br />
<br />
<br />
12936<br />
<br />
<br />
<br />
12940<br />
<br />
<br />
<br />
12944<br />
<br />
<br />
<br />
12948<br />
<br />
<br />
<br />
12952<br />
<br />
<br />
<br />
12956<br />
<br />
<br />
<br />
12960<br />
<br />
<br />
<br />
12964<br />
<br />
<br />
<br />
12968<br />
<br />
<br />
<br />
12972<br />
<br />
<br />
<br />
12976<br />
<br />
<br />
<br />
12980<br />
<br />
<br />
<br />
12984<br />
<br />
<br />
<br />
12988<br />
<br />
<br />
<br />
12992<br />
<br />
<br />
<br />
12996<br />
<br />
<br />
<br />
13000<br />
<br />
<br />
<br />
13004<br />
<br />
<br />
<br />
13008<br />
<br />
<br />
<br />
13012<br />
<br />
<br />
<br />
13016<br />
<br />
<br />
<br />
13020<br />
<br />
<br />
<br />
13024<br />
<br />
<br />
<br />
13028<br />
<br />
</td>
      <td class="rdr-right notranslate">« Biau frere, fet il, or me di !<br />
Tes pechiez puez tu regehir,<br />
Et je sui toz prez de l'oïr.<br />
— Sire, dist Renart, volentiers :<br />
J'ai bien esté .IX. mois entiers<br />
Parjures et escumeniez.<br />
Mes ce n'est mie grant pechiez :<br />
Ja por escumenacion<br />
N'avra m'ame dampnation.<br />
Sire, j'ai esté sodomites,<br />
Encore sui je droiz herites ;<br />
Si ai esté popelicans,<br />
Et renoiez plus de .VII. ans.<br />
Assez vos avroie a retrere,<br />
Volentiers preïsse la here,<br />
Si devenisse moines blans ;<br />
Mes j'ai .I. mal par mi les flans<br />
Qui chascun jor par droite rente<br />
Me prant .XX. foiees ou .XXX.<br />
Ice sachiez vos tot de voir<br />
Que blanc moine ne moine noir<br />
N'ont cure d'onme, s'il n'est sains<br />
Ou s'il n'est clers ou chapelains.<br />
Et si ai je si grant essoine<br />
Que je ne puis devenir moine ;<br />
Ne si ne sai parler latin,<br />
Si menjus volentiers matin.<br />
Je ne porroie jeüner,<br />
Ne tiens espandre n'aüner<br />
Ne fere les oevres qu'il font,<br />
Qui me donroit trestot le mont.<br />
Si ai trop la croupe legiere<br />
Et fol talent et fole chierre,<br />
Qui mout sovent me feroit batre,<br />
Por ce ne m'os en l'ordre embatre.<br />
Par le cuer bieu, puis qu'en i bat,<br />
Dont est il fox qui s'i embat.<br />
Moine noir sont trop en malese,<br />
Il n'avront ja ne bien ne ese,<br />
Trop sont tenu en grant destresce ;<br />
Nis lor abé qui les adresce<br />
Batent il bien le dos deriere,<br />
Quant il fet une folle chierre.<br />
De ce font il certes mout mal<br />
Quant il ne font .I. general<br />
De foutre .III. foiz la semainne :<br />
Si en fust l'ordre assez plus sainne,<br />
Et quant il eüssent foutu<br />
Et ele eüst bruniau batu,<br />
Si la meïssent hors du cloistre<br />
Tant que il fust saison de croistre.<br />
Se il foutaient trop sovent,<br />
Il en sordroit noise en covent ;<br />
Si n'en porroit soufrir la painne,<br />
Que trop sont lechierre li moine.<br />
Il la debriseroient toute<br />
Si que ja mes ne tendroit goute.<br />
Et si porroit bien avenir<br />
Que grant mal en porroit venir,<br />
Que il entre eus se combatroient,<br />
Espoir si s'escerveleroient.<br />
Si voudroit chascun foutre avant,<br />
Aussi li viel con li enfant,<br />
Et li serjant conme li mestre.<br />
Mes ice ne porroit pas estre,<br />
Et si ne seroit pas reson<br />
Que blasme en avroit la meson ;<br />
S'en seroit empoirie l'ordre,<br />
Por ce ne lor fet nul amordre.<br />
Et la blanche par est si fort<br />
Que nus n'i entre ne soit mort<br />
De jeüner et du veillier,<br />
Du chanter et du verseillier ;<br />
Ce dient cil qui ont esté<br />
Que je n'en sai la verité.<br />
Mes j'en oï Ysengrin plaindre,<br />
Qui est assez plus fort et graindre<br />
Que je ne sui bien les .II. pars,<br />
Qui me dit que .I. mavez gars<br />
L'avoit tant batu en chapistre<br />
Por ce qu'il failli a l'espistre<br />
Qu'il le laissa conme por mort.<br />
A mout grant painne s'en estort,<br />
Ja mes n'ert jor qu'il n'en soit pire.<br />
Qui li donroit tout cest empire<br />
Et le feroit seignor du mont<br />
Et de toute la gent qui sont,<br />
N'aresteroit en l'abaïe,<br />
Qar durement l'a enhaïe.<br />
Et je conment i enterroie,<br />
Qui nul mal soufrir ne porroie,<br />
Et qui consieurrer ne me puis<br />
De Hersent ne de son pertuis ?<br />
Pertuis ? Je ment, ainz est grant chose ;<br />
C'est merveille que nomer l'ose,<br />
Et por ce seul que il m'en membre,<br />
M'en fremissent trestuit li membre<br />
Et herice toute la char.<br />
Por mon chief ce n'est mie eschar,<br />
Que ce est li plus nobles nons<br />
Qui soit en cest siecle que cons.<br />
Merveilles est quant je le nonme :<br />
C'est la riens qui plus ocist honme,<br />
Et qui plus tost le chace a mal<br />
Des qu'il le velt torner a mal.<br />
Et des qu'il le velt aïdier<br />
De ce n'estuet mie plaidier :<br />
Il li done plus en .I. jor<br />
De bien et de joie et d'amor<br />
Que bouche d'ome ne puet dire.<br />
Cons est li plus soverains sire<br />
C'on puist en tot le mont trover.<br />
Ce n'est pas ore a esprouver,<br />
Que maint en ont esté gari<br />
Qui mout estoient esbahi.<br />
L'en ne porroit la plaie estaindre,<br />
Qar l'en ne puet au fans avaindre,<br />
Et se la plaie n'est atainte,<br />
El n'ert ja mes nul jor estrainte,<br />
Ainz durra pardurablement,<br />
Qar c'est plaie sanz finement<br />
Et qui par mauvestié perdra ;<br />
Mal dahez ait qui l'en plaindra.<br />
Ne cuidiez pas que ce soit fables ;<br />
Je ne voudroie mie estre abes,<br />
Se Hersent n'estoit abeesse<br />
Ou ceneliere ou prioresse,<br />
Ou el ne fust en tel leu mise<br />
Ou ele fust fors de justice ;<br />
Q'eüsse de lui toz mes bons<br />
Et ele de moi toz les sons ;<br />
Qar mout est l'ordre bone et bele<br />
Qui est de male et de femele. »</td>
    </tr>

    <tr class="rdr-last">
      <td class="rdr-left">Comment Renart voulu manger son confesseur</td>
      <td></td>
      <td class="rdr-right notranslate">Si conme Renart volt mangier son confessor (24)</td>
    </tr>

    <tr class="rdr-bottom">
      <td class="rdr-left"><div class="rdr-previous"><a href="http://roman-de-renart.blogspot.com/2014/07/la-priere-du-soir.html" title="La confession de Renart - La prière du soir">Épisode précédent</a></div></td>
      <td></td>
      <td class="rdr-right"><div class="rdr-next"><a >Épisode suivant</a></div></td>
    </tr>

  </table>
</div>

