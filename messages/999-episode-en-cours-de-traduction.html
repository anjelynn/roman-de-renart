<!--
  Roman de Renart
  Le paysan Bertout - Épisode en cours de traduction

  Generated 2013-01-31T18:07:55+00:00

  @copyright 2013 Michel Corne
  @license   http://www.opensource.org/licenses/gpl-3.0.html GNU GPL v3
-->
<div class="rdr-translation-in-progress">

  <input id="rdr-translation-in-progress-date" type="hidden" value="jeudi 31 janvier 2013"/>

  Vous êtes cordialement invité à réviser, corriger ou augmenter la traduction de cet épisode.
  Veuillez pour cela enregistrer un commentaire en bas de page.
  <br /><br />
  Voici quelques règles de traduction simples à respecter&nbsp;:
  <br />— le texte doit être traduit avec le souci de rester fidèle au texte original, tout en restant facile et plaisant à lire
  <br />— l'ancien français utilise les temps présent et passé assez librement, le présent est choisi pour la traduction
  <br />— l'alternance brusque de tutoiement et de vouvoiement n'est pas rare, seul le vouvoiement est retenu
  <br />— la recopie de traduction existante est proscrite.
  <br /><br />
  Les liens suivants pourront vous être utiles&nbsp;:
  <br /><a target="_blank" href="http://micmap.org/dicfro/">Dictionnaire d'ancien français (DicFro)</a>
  <br /><a target="_blank" href="http://fr.wikisource.org/wiki/Grammaire_%C3%A9l%C3%A9mentaire_de_l%E2%80%99ancien_fran%C3%A7ais">Grammaire d’ancien français</a>

</div>
<div class="rdr-content">
  <table>

    <tr class="rdr-top">
      <td class="rdr-left"><div class="rdr-previous"><a href="http://roman-de-renart.blogspot.com/2013/01/renart-n-est-pas-content.html" title="Le paysan Bertout - Renart n'est pas content">Épisode précédent</a></div></td>
      <td></td>
      <td class="rdr-right"><div class="rdr-next"><a >Épisode suivant</a></div></td>
    </tr>

    <tr class="rdr-first">
      <td class="rdr-left">
        <a href="https://picasaweb.google.com/lh/photo/ei2R58YpwqJaUOQJc4RbTNMTjNZETYmyPJy0liipFm0?feat=directlink"><img src="https://lh3.googleusercontent.com/-2k2gqmMVAro/SoUkxGZ5YOI/AAAAAAAABgM/gWBO4GYkYxg/s288/99a-construction.jpg" /></a>
        <br /><br /><br />
      </td>

      <td></td>

      <td class="rdr-right notranslate">
        <img src="http://lh4.ggpht.com/_N-YOXCVv408/Sk9WBheiGBI/AAAAAAAAA7s/QrQoJg8U7K4/s800/E.gif" />
        <br /><br /><br />inssi s'en aloit dementant
      </td>
    </tr>

    <tr class="rdr-middle">
      <td class="rdr-left"><br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
<br />
</td>
      <td class="rdr-number">9592<br />
<br />
<br />
<br />
9596<br />
<br />
<br />
<br />
9600<br />
<br />
<br />
<br />
9604<br />
<br />
<br />
<br />
9608<br />
<br />
<br />
<br />
9612<br />
<br />
<br />
<br />
9616<br />
<br />
<br />
<br />
9620<br />
<br />
<br />
<br />
9624<br />
<br />
<br />
<br />
9628<br />
<br />
<br />
<br />
9632<br />
<br />
<br />
<br />
9636<br />
<br />
<br />
<br />
9640<br />
<br />
<br />
<br />
9644<br />
<br />
<br />
<br />
9648<br />
<br />
<br />
<br />
9652<br />
<br />
<br />
<br />
9656<br />
<br />
<br />
<br />
9660<br />
<br />
<br />
<br />
9664<br />
<br />
<br />
<br />
9668<br />
<br />
<br />
<br />
9672<br />
<br />
<br />
<br />
9676<br />
<br />
<br />
<br />
9680<br />
<br />
<br />
<br />
9684<br />
<br />
<br />
<br />
9688<br />
<br />
<br />
<br />
9692<br />
<br />
<br />
<br />
9696<br />
<br />
<br />
<br />
9700<br />
<br />
</td>
      <td class="rdr-right notranslate">Et toutevoies aguetant<br />
Savoir se ja chose veïst<br />
Dont sa fame lie feïst<br />
Qui en sa meson se demente<br />
Por la fain qui si la tormente ;<br />
Et il meïsmes en baaille.<br />
Mes ne voit chose qui li vaille,<br />
De qoi il est forment irez.<br />
N'est pas .III. arpenz mesurez<br />
Alez avant, ce sai de voir,<br />
Quant se prent a aparcevoir<br />
Mon seingnor Noble et Ysengrin<br />
Qui venoient tot le chemin<br />
Tres par mi le bois deduiant.<br />
Es Renart cele part venant,<br />
Et dist et pense en son corage<br />
Qu'il fera Ysengrin donmage,<br />
Se il puet, en nule maniere.<br />
A tant s'en vint a bele chierre<br />
Devant le roi, si le salue :<br />
« Or ça, que bien soit hui venue,<br />
Fet Renart, ceste compaingnie ! »<br />
Li rois ne puet tenir ne rie,<br />
Quant il voit Renart devant li :<br />
« Bon jor, fet il, aiez vos hui,<br />
Renart, barat ! Qu'alez querant ?<br />
— Sire, je vois proie querant,<br />
Fait se il, par ici entor.<br />
Ne finai des le point du jor<br />
Por ma fame qui est ençainte,<br />
Et je n'ai mie encor atainte<br />
Chose que j'en puisse porter<br />
Dont la peüsse conforter,<br />
Por la fain qui la destraint fort.<br />
— Renart, fet Noble, par la mort,<br />
Bien fez tes afferes sanz nos.<br />
— Sire, fet il, foi que doi vos,<br />
Je ne vos os viande offrir,<br />
Qar ne daingnerïez soufrir<br />
Que si petiz hons com je sui<br />
De cors et de force autresi<br />
Alast o vos en compaingnie.<br />
Miex amez la grant baronnie<br />
De vostre cort. avecques vos,<br />
Si con est sire Brun li ors,<br />
Baucent et Rooniax li viautres,<br />
Seingnor Ysengrin et ces autres ;<br />
N'avez cure de povre gent.<br />
— Seingnors, fet li rois, bel et gent<br />
M'alez gabant, si con moi semble.<br />
Mes or vendrez o nos ensemble,<br />
Se il vos plet et il vos siet,<br />
Et si vos pri qu'il ne vos griet,<br />
Tant que proie puissons trover<br />
Dont nos puissons desjeüner<br />
Entre nos .III., se Diex me voie.<br />
— Sire, fait il, je n'oseroie<br />
Por mes ire Ysengrin le leu<br />
Qui est o vos, que par saint Leu,<br />
Bien sai que il m'a contre cuer ;<br />
Il ne m'ameroit a nul fuer.<br />
Ne onques ne fis par mon chief,<br />
Que je sache, qui li fust grief.<br />
De sa fame m'a mescreü<br />
Mes par Dieu et par sa vertu,<br />
Onques encor jor de ma vie<br />
Ne li requis je vilanie,<br />
Ne nule chose a ma conmere<br />
Que ne requersise a ma mere,<br />
Si ne le cuideroit il pas.<br />
— Renart, fet li rois, c'est tout gas.<br />
Ne peüst estre averé<br />
Qu'en ne vos i eüst trové,<br />
Se tant l'eüssiez maintenue ;<br />
Or n'i ait pas descovenue,<br />
Or endroit la pes en feron.<br />
— Sire, fet il, le guerredon<br />
Vos en puist rendre Diex a l'ame,<br />
Que foi que je doi a ma fame,<br />
Il a tort et je ai le droit.<br />
— Ysengrin amis, ce que doit,<br />
Fait li rois, que Renart haez ?<br />
Par Dieu, fox estes qui creez<br />
Tel vilanie de Renart.<br />
Se Damediex ait en moi part,<br />
Je ne quit pas qu'il le feïst<br />
Qu'en nule guise requersist<br />
Vostre fame de vilanie.<br />
Faites ore une cortoisie,<br />
Pardonnez li vo mautalent,<br />
Si serez sauf mon escïent,<br />
Que par mon chief grant torz avez,<br />
Que vos a ce que ne savez<br />
Fors seulement par oïr dire,<br />
Li portez ne courouz ne ire :<br />
N'est pas maniere de sage honme.<br />
Foi que doi saint Pere de Ronme,<br />
Je connois bien Renart a tel<br />
Que nel feïst por le chastel<br />
L'empereor Otevïen.<br />
— Sire, par foi, je le croi bien,<br />
Fet se il, quant le tesmoingniez.<br />
— Or donques si ne porloingniez,<br />
Et de bon cuer li pardonnez<br />
Le mautalent q'a lui avez. »<br />
Ysengrin respont : « Je l'otroi,<br />
Je li pardoing en bone foi<br />
Ici illeques devant vos.<br />
Ja mes n'ere vers lui iros<br />
Jor que la vie el cors me soit,<br />
Ainz voil que mes bons compains soit. »</td>
    </tr>

    <tr class="rdr-last">
      <td class="rdr-left">Comment Nobles, Renart et Ysengrin partagèrent la proie</td>
      <td></td>
      <td class="rdr-right notranslate">Ci conmance si conme Nobles, Renart et Ysangrin partirent la proie (14)</td>
    </tr>

    <tr class="rdr-bottom">
      <td class="rdr-left"><div class="rdr-previous"><a href="http://roman-de-renart.blogspot.com/2013/01/renart-n-est-pas-content.html" title="Le paysan Bertout - Renart n'est pas content">Épisode précédent</a></div></td>
      <td></td>
      <td class="rdr-right"><div class="rdr-next"><a >Épisode suivant</a></div></td>
    </tr>

  </table>
</div>

